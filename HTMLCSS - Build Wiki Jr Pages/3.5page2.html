<!doctype HTML>

<title>W I Rzeczypospolitej | WIKI Jr</title>
<link rel="stylesheet" href="/css/wiki.css">

<img src="/images/wiki-jr.png" width="100">

<h1>W I Rzeczypospolitej</h1>

<p>W 1444 roku król Polski Kazimierz Jagiellończyk nadał Żytomierzowi prawa miejskie i wybudowano wówczas niewielki zamek. Miasto zostało zniszczone przez Tatarów w 1469 i 1481 roku. Podczas najazdu chana krymskiego Mengli Gireja w 1482 roku zamek żytomierski pozostał jednym z czterech niezdobytych na Naddnieprzu (obok Bracławia, Kaniowa i Czerkas)[4].</p>

<p>Warownię rozbudowano po 1540 roku według projektu starosty Szymona Babińskiego. W 1544 Sejm piotrkowski zwolnił mieszczan żytomierskich z podatków w celu odbudowy obwarowań[4]. W 1569 roku wraz z całą południową częścią Wielkiego Księstwa Litewskiego Żytomierz wszedł w skład Korony Królestwa Polskiego. Stał się siedzibą starostwa grodowego, sejmików i sądów szlacheckich: ziemskiego i grodzkiego[5].</p>

<h2>Rozwoj</h2>

<p>W 1572 roku w mieście były 142 budynki, dwór starosty i zamek. Król Polski Zygmunt III Waza w 1596 roku nadał miastu przywilej organizowania dwóch jarmarków rocznie[4].</p>
  
<h3>Centr Miasta</h3>    
<img src="http://kresy24.pl/wp-content/uploads/2012/12/Zytomierz_koscioly_zabytki.jpg" width="100%">
  
<h2>Upadek</h2>
  
<p>Upadek miasta rozpoczął się w czasie powstania Chmielnickiego w 1648 roku, podczas którego Kozacy wraz z Tatarami zdobyli zamek, wymordowali mieszkańców, a miasto spalili, zniszczyli księgi grodzkie i ziemskie od roku 1582[6]. Po oderwaniu przez Rosję Kijowa od Polski stał się on w 1667 roku nową stolicą województwa. Żytomierz był także miastem królewskim Korony Królestwa Polskiego[7], położonym w pierwszej połowie XVII wieku w starostwie grodowym żytomierskim województwa kijowskiego[8]. Był miejscem popisów szlachty województwa kijowskiego I Rzeczypospolitej[9]. W 1724 roku zakon jezuitów zbudował w mieście szkołę i klasztor. W 1765 roku w mieście było 5 świątyń (3 katolickie, 2 prawosławne) i 285 domów. Mieszkańcy Żytomierza wsparli konfederację barską[4]. W zemście 1769 Rosjanie najechali miasto i dokonali masakry mieszkańców[4].</p>

<img src="/images/ca-logo.png" width="100">
<img src="/images/ca-logo.png" width="100">